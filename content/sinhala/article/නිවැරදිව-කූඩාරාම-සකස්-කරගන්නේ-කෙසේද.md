---
title: නිවැරදිව කූඩාරාම සකස් කරගන්නේ කෙසේද?
slug: how-to-setup-a-tent
translationKey: how-to-setup-a-tent
date: 2020-09-01T07:44:05.840Z
author: Team Avare
cloudimg: blog/how-to-setup-tent-1_uihebd
categories:
  - hiking
  - backpacking
---
කූඩාරාම යනු බැක්පැකිං වලදී නැතිවම බැරි උපාංගයකි.කෙසේවෙතත් පෙර පුහුණුවකින් තොරව පළමු වරට කූඩාරම ඇටවීමේදී ඔබට වැඩි කාලයක් හා ගැටළුකාරී තත්වයක් පැන නැගීමට බොහෝ ඉඩකඩ පවතී. ගමන් විඩාවත් ඇඳිරි වැටීමත් තත්වය තව තවත් තීවුර කරයි. නමුත් ඔබ ගමනට පෙර කිහිපවතාවක් කූඩාරම තනිවම සකසා ඒ පිළිබඳ මනා අවබෝධයක් ලබා සිටීනම් ඔබට ඕනෑම පසුබිමකදී කිසිදු ගැටළුවකින් තොරව කූඩාරම අටවාගැනීමට හැකිවනු ඇත.

කඳවුරේදී ඔබේ කූඩාරම සාර්ථ්කව සකසා ගැනීමට පහත පියවරයන් අනුගමනය කිරීමෙන් පුළුවන.

## පෙර සූදානම

ගමනට පෙර, නිවසේදී එක්වරක්වත් නිසි පියවරයන් අනුගමනය කරමින් කූඩාරම අටවා බලන්න. එමගින් කූඩාරමේ කොටස් පිළිබඳ නිසි අවබෝධයක් ලැබෙන අතර කැඩුනු හෝ නැතිවූ කොටස් පවතීනම් ඒවා
පිලිසකර කරගැනීමටද ඔබට අවස්ථාව හිමිවනු ඇත. ඔබේ කූඩාරම සංකීර්ණ එකක් වේනම් උපදෙස් පත්‍රිකාවේ පිටපතක්ද ගමනට රැගෙන යාමට අමතක නොකරන්න.

## සුදුසු කඳවුරු බිමක් තෝරාගැනීම

{{< cloudimg id="blog/how-to-setup-tent-2_bidbsp_mxhs9m" caption="Selecting a campsite" >}}

වඩාත් සුදුසු ආරක්ෂාකරී කඳවුරු බිමක් තෝරාගැනීමේදී ඔබ විශේෂයෙන් සැළකිලිමත් වියයුතු කරැණු කිහිපයක් පවතී.

* ඔබේ ගමනාන්තය සංචාරකයන් බහුලව ගමන් කරන ප්‍රදේශයක්නම් සෑමවිටම දැනටමත් පවතින කඳවුරු බිමක් පමණක් තෝරාගන්න.
* සෑමවිටම ජල මූලාශ්‍ර වලින් අඩි 200ක් වත් එපිටින් කඳවුරු බැඳීමට වග බලාගන්න.
* ඔබේ කඳවුර හැකි පමණ කුඩාවට පරිසරයට හානි නොවන පරිදි සකස් කර ගත යුතුය.
* හැකි සෑමවිටම නොකිලිටි ප්‍රදේශයන්හි නව කඳවුරු බිමක් හටගැනීම වළකාලන්න.

උපදෙස් : ඔබේ කූඩාරම කෙතරම් නවීන හා ශක්තිමත් වුවද තද සුළං හා වැසි සහිත රාත්‍රියකදී මුහුණපෑමට සිදුවන පීඩාකාරී තත්වයන් මගහරවා ගැනීමට හැකි සෑම විටම ස්වභාවික ආරක්ෂාවක් සහිත ස්ථානයක කඳවුරුලෑමට වග බලාගන්න.

### සුළඟින් වන හානිය අවම කරගැනීමට,

* ගස් පේලියක් හෝ කඳු ගැටිත්තක් වැනි ස්වභාවික සුළං භාදකයකට ඔබ්බෙන් කඳවුරු බිම සකසා ගන්න.
* දිරාපත් වූ ගස්, අතු අසල කඳවුරුලෑමෙන් වළකින්න.
* සෑම විටම කූඩාරමේ කුඩාම මෙන්ම ශක්තිමත්ම පැත්ත සුළඟට මුහුණලා පවතින පරිදි කූඩාරම පිහිටුවා ගන්න.
* කෙසේ වෙතත් ඔබ උණුසුම් දේශගුණයක කඳවරුලයිනම් කූඩාරමේ දොර සුළං හමන් දිශාවට මුහුණලා පිහිටන පරීදි සකසන්න.

{{< cloudimg id="blog/how-to-setup-tent-3_c0nto7" caption="Camping in wind" >}}

### වැස්සෙන් වන හානිය අවම කරගැනීමට,

* වියළි වායුගෝලයක් ඇති උස් බිමක කූඩාරම් බැඳීම මගින් කූඩාරම තුළ ජල වාශ්ප තැන්පත්වීම වළක්වාගත හැක.
* විශාල ගස් යට කඳවුරුලෑම මගින්ද උණුසුම්, ආරක්ෂාකාරී මෙන්ම වියළි වායුගෝලයක් ලබා ගත හැක.
* සෑම විටම පහත් බිමි මඟහරින්න, මන්ද සීතල තෙත් වාතය එවැනි පහත් බිම්හි පතිත වන අතර වැහි ජලයද එක් රැස්වන නිසාවෙනි.
* කූඩාරාමේ දොර සුළඟට විරුද්ධලා පිහිටීමෙන් වැහි ජලය කූඩාරම තුළට හමා ඒම අවම කරගන්න.

## කූඩාරම අටවාගන්න

* පියවර 1 : කඳවුරු බිම සකසා ගන්න. කූඩාරමට හානි කරන හා ඔබේ නින්දට බාධා කරන අතු කැබිලි, ගල් කැට වේනම් ඒවා ඉවත් කරගන්න.

{{< cloudimg id="blog/how-to-setup-tent-4_hlqum7" caption="Clearing camp floor" >}}

* පියවර 2 : කූඩාරම ඇටවීමට පෙර ටාප් / ෆූට්ප්‍රින්ට් (Tarp/footprint) අතුරනය එලාගන්න. එමගින් පොළවෙන් කූඩාරම තුළට ජලය/ වාශ්ප කාන්දුවීම වළකාගත හැක.
* පියවර 3 : දැන් කූඩාරම එලාගත් අතුරනය මත දිගහැරගන්න. එහි පතුළ ටාප් අතුරනය මතත් දොර අවශ්‍ය දිශාවටත් පවතින පරිදි හරවා ගන්න.

{{< cloudimg id="blog/how-to-setup-tent-5_sgbbbr" caption="Laying the tarp" >}}

* පියවර 4 : කූඩාරමේ පොලු එකිනෙක සවිකරගන්න. මෙම පොලු ඉක්මණින් කැඩෙන සුලු බැවින් සුපරික්ෂාකාරීව ඒවා එකිනෙක සම්බන්ද කරමින් දිගහැරගත් කූඩාරම මත තබාගන්න.
* පියවර 5 : එකිනෙක සම්බන්ධ කරගත් පොලු කූඩාරමේ අදාළ නාළවලින් රිංගවාගන්න. බොහෝ කූඩාරම්වල එහි ප්‍රධාන රාමුව ‘X’ ආකාරයට දිවෙන පොලු දෙකකින් සකස් වේ.
* පියවර 6 : කූඩාරම කෙළින් කරන්න. කූඩාරමේ පොලු නිසිපරිදි සවිකිරීමෙන් පසු එය ඔසවන්න. මේ සඳහා ඔබට තවකුගේ සහය හා මනා සම්බන්ධීකරණයක් අවශ්‍ය වේ.

{{< cloudimg id="blog/how-to-setup-tent-6_kpo9ix" caption="Raising the tent" >}}

* පියවර 7 : පොළවට සවිකරන්න. කූඩාරම කෙළින් කිරීමෙන් පසු එය ටාප අතුරනය මත නිසියාකාරව පිහිටවා ලෝහ කොකු (metal stakes) භාවිතයෙන් පොළවට සවිකරන්න. ඔබට අතින් හෝ පාදයෙන් මෙම කාර්‍යය කීර්‍රීමට අසීරු වේනම් ගලක් වැනි සවිමත් දෙයක් මේ සඳහා භාවිත කරන්න.

{{< cloudimg id="blog/how-to-setup-tent-7_bwurhm" caption="Fixing tent to the ground" >}}

* පියවර 8 : වැසි අරාක්ෂකය (rainfly) සකසාගන්න. මෙමගින් ඔබේ කූඩාරමට අමතර ආවරණයක් සපයන අතර වැස්සේදී ඇත්වන පීඩාවන් අවම කරයි. සමහර කූඩාරම් වලට විශේෂ උපාංග සහිත වැසි ආරක්ෂහ හිමි වේ. එවැන්නෙක් භාවිතයේදී එහි සඳහන් උපදෙස් වලට අනුව එය සකසා ගන්න.