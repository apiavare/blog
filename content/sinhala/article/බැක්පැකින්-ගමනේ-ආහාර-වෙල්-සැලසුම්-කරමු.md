---
title: "බැක්පැකින් ගමනේ ආහාර වෙල් සැලසුම් කරමු "
slug: guide-to-meal-planning-for-backpacking
translationKey: guide-to-meal-planning-for-backpacking
date: 2020-10-11T11:16:42.810Z
authors:
  - team-api-avare
cloudimg: blog/a5/p1_dh2fpt
intro: ""
description: "බැක්පැකින් ගමනකදී සැලකිලිමත් විය යුතු මූලික කරුනු ගැන අපි කලින්
  ලිපි වලින් කතා කලා. එම කරුනු වගේම  සැලකිලිමත් විය යුතු තවත් දෙයක් තමා ගමනේ
  ආහාර සැලසුම් කිරීම. අපි සුදානම් කරගන්නා ආහාර මූලිකව රඳා පවතින්නේ ආහාර රසය,
  ආහාර රුචිකත්වය, අපට ලැබෙන කැලරි ප්‍රමාණය, පෝෂණය වැනි කරුණු මත. බක්පැකින්
  ගමනකදී පැන නැගිය හැකි  ආහාර සම්බන්ධ පොදු ප්‍රශ්න කීපයක් සහ එවාට පිලියම් ගැන
  අපි මේ ලිපියෙන් සාකච්ඡා කරමු. "
categories:
  - hiking
  - backpacking
  - meal planning
---
බැක්පැකින් ගමනකදී සැලකිලිමත් විය යුතු මූලික කරුනු ගැන අපි කලින් ලිපි වලින් කතා කලා. එම කරුනු වගේම සැලකිලිමත් විය යුතු තවත් දෙයක් තමා ගමනේ ආහාර සැලසුම් කිරීම. අපි සුදානම් කරගන්නා ආහාර මූලිකව රඳා පවතින්නේ ආහාර රසය, ආහාර රුචිකත්වය, අපට ලැබෙන කැලරි ප්‍රමාණය, පෝෂණය වැනි කරුණු මත. බක්පැකින් ගමනකදී පැන නැගිය හැකි ආහාර සම්බන්ධ පොදු ප්‍රශ්න කීපයක් සහ එවාට පිලියම් ගැන අපි මේ ලිපියෙන් සාකච්ඡා කරමු.

1. ### කොපමණ ආහාර ප්‍රමානයක් රැගෙන යා යුතුද?

බැක්පැක් කිරීමේදී ඔබ රැගෙන යා යුතු ආහාර ප්‍රමාණය කරුණු කිහිපයක් මත රඳා පවතී.ඒවා නම් ගමනේ දුර, ශරීර බර, පවතින දේශගුණය, කණ්ඩායමේ සාමාජිකයින් ගණන සහ රාත්‍රී නවාතැනේ පහසුකම් වැනි සාධකයි.

සාමාන්‍යයෙන්, කඳු නගින්නෙකු දිනකදී කැලරි 3000 සිට 6000 දක්වා ප්‍රමානයක් දහනය කරයි. ආහාර ප්‍රමාන වලින් ගත් කලදී එය දිනකට ආහාර කිලෝග්‍රෑම් 0.8 සිට 1.3 පමන වේ. කඳු සහිත ගමන් මගක් තරණය කරන්නෙකුට සාපේක්ෂව තැනිතලා බිමක ගමන් කරන්නෙකුගේ කැලරි දහනය සාපේක්ෂව අඩුය. එම නිසා ගමනේ ස්වභාවය ගැන සැලකිලිමත් වෙමින් ආහාර පිළියෙළ කරගන්න.

ඔබ තනිව ගමන් කරන්නේ නම් ආහාර සැලසුම් කිරීම වඩා සරල වේ. නමුත් ඔබ කණ්ඩායමක් ලෙස ගමන් කරන්නේ නම් ඔබට කණ්ඩායමේ අනෙකුත් සාමාජිකයන්ගේ ආහාර රුචිය, ශරීර ප්‍රමාණය, වරකදී ගන්නා ආහාර ප්‍රමාණය වැනි සාධක ගැන සැලකිලිමත් වී ඒවා සොයා බැලිය යුතු වේ. කණ්ඩායමක් යමක් ලෙස ගමන් කිරිමෙදී ඔබට වෙල් වශයෙන් එකිනෙකා අතර ආහාර බෙදා ගෙන ගමන පහසු කර ගත හැකිවේ.

ගමන් කිරීමට අපහසු රළු ගමන් මාර්ගයක ඔබ එක දිගට ගමන් කරන්නේ නම්,ගමන් කරමින් ආහාරයට ගත හැකි සුළු ආහාර(බිස්කට, රට ඉදි, ඔන් ද ගෝ වැනි දෑ) රැගෙන යාම ඉතා සුදුසු වේ.තවද ඉතා පහසු ලෙස සකස් කර ගත හැකි ආහාර රැගෙන යාමෙන් ඔබට වැඩි වේලාවක් විවේකීව සිට ගමනේ විඩාව අඩු කරගත හැකිවේ.

ආහාර තෝරා අසුරා ගැනීමේදී ප්‍රමාණවත් තරමට වඩා මදක් ආහාර අසුරා ගන්න නමුත් අවශ්‍ය පමණට වඩා ප්‍රමාණයෙන් වැඩි ලෙස අසුරා නොගැනිමටත් කටයුතු කරන්න.මන්ද ආහාර ප්‍රමාණය වැඩිවීම ඔබගේ බෑගයේ අනවශ්‍ය බර වැඩිවීමට සෘජුව දායකවන නිසාවෙනි.

{{< cloudimg id="blog/a5/p4" caption="" >}}

2. ### රැගෙන යා යුතු ආහාර මොනවාද?

බැක්පැකින්, කෑම්පින් කිරීම සඳහා ඔබට බොහෝ ජාතිවල ආහාර රැගෙන යා හැකි වුවද, අතේ ගෙන යා හැකි, සැහැල්ලු බරක් සහ පරිමාව වැඩි නොවූ ආහාර රැගෙන යාම පහසු වේ. නිවසේදී වේලාගෙන, ආහාර විජලනය කරගැනීමෙන් ගමන්මල්ලේ බර අඩු කරගත හැකිය. උණු වතුර එකතු කිරීම පමණක් අවශ්‍ය වන ආහාර, රෙඩි මේඩ් ආහාර වැනි ආහාරද මේ ගමන් සදහා ඉතා සුදුසු වේ. ආහාර තෝරා ගැනීමේදී පහත කරුණු දෙසද අවදානය යොමු කරන්න.

* ඔබට ප්‍රිය ආහාර තෝරා ගන්න.
* විවිද්ත්වයකින් යුතු ආහාර තෝරාගන්න - රස (ලුණු, ඇඹුල්, පැණිරස), ස්භාවය (මෘදු, හැපෙනසුළු, හැපෙනසුළු) සහ පෝෂ්‍ය පදාර්ථ (කාබෝහයිඩ්‍රේට්, ප්‍රෝටීන් සහ මේද) වැනි කරුණු සලකා ආහාර විවිදතත්වයක් එක්කරන්න.
* නැවුම් ආහාර කිහිපයක් එක් කරන්න - පහසුවෙන් විනාශ නොවන ආහාර සලකා බලන්න (තම්බා ආහාරයට ගත හැකි එළවලු ,රට ඉඳි , චීස්, ඇපල්, දොඩම්)
* ක්ෂණික ආහාර - සැහැල්ලු නූඩ්ල්ස්, පැස්ටා, පෙර සූදානම් කළ සමපොෂ, චොකලට් සහ ශක්ති බාර්, ඇට වර්ග, බිස්කට් සහ සුලු කෑම තෝරා ගන්න.
* කුළුබඩු රැගෙන යන්න.ඒවා පිසින ආහාර වල රසය වැඩි කරයි.
* සජලීව සිටීමට තේ, කෝපි, ක්ෂණික සුප් වැනි අහාර තෝරා ගන්න.
* වේලා ආහාර පෙර සුදානම් කරගන්න - ඔබේ ආහාරය වියලා ගෙන පෙර සුදානම් කරන්න එමඟින් ඔබේ මුදල් මෙන්ම බෑගයේ බර හා පරිමාවද ඉතිරි වේ. තවත් ලිපියකින් ඔබේ ආහාරය විජලනය කරන්නේ කෙසේදැයි අපි බලමු.

{{< cloudimg id="blog/a5/p2" caption="Dehydrated Fruits" >}}

3. ### ආහාර වෙල් කාල සටහන සැලසුම් කරන්නේ කොහොමද ?

සාමාන්‍යයෙන් දවසේ මුලිකම ආහාර වේල් වන්නේ ඔබ කෑම්ප් කරන ස්ථානයේ ගන්නා රාත්‍රී ආහාරය සහ උදෑසන ආහාරය වේ. එවැනි මුලික ආහාර වෙල් සලකා දල ආහාර සැලැස්මක් පිළියෙළ කරගන්න. තවද ඔබගේ ගමනේ ස්වභාවය, නියැලෙන ක්‍රියාකාරකම් වැනිදෑ සලකමින් දල සටහන වෙනස් කරන්න. නැවුම් ආහාර ගමනේ අරම්භයේදී ගැනීමට සැලසුම් කරන්න. පහත වගුවෙන් දින 3ක ගමනක ආහාර වෙල් සටහනක් දැක්වේ.

|               | පළමු දිනය                                    | දෙවන දිනය                      | තෙවන දිනය               |
| ------------- | -------------------------------------------- | ------------------------------ | ----------------------- |
| උදැසන ආහාරය   | පෙර පිළියෙළ කරගත් උදෑසන ආහාරය                | ධාන්ය,ක්ෂණික කෝපි              | රොටි, තේ, සමපොෂ         |
| දිවා ආහාරය    | පාන් සමග ජෑම්, පිනට්   බටර්,   නැවුම් පලතුරු | උදේ ආහාරයෙන් ඉතිරි ආහාර, රටඉඳි | චීස් සමග බිස්කට්        |
| රාත්‍රී ආහාරය | බත්, ක්ෂණික කරි                              | තම්බාගත් එළවළු, චෙඩාර් චීස්    | ක්ෂණික නූඩ්ල්ස්, බිත්තර |
| සුළු ආහාර     | චොකලට් ආවරණය කළ කජු හෝ ආමන්ඩ්                | විජලනය කළ පලතුරු, රටකජු        | චිප්ස්, එනර්ජි බාර්     |

ඔබ ඔබේ ආහාරය සැලසුම් කරන විටදී පහත කරුණු ගැනද සලකා බලන්න:

* ජලය ලබා ගත හැකි ස්ථාන.
* ඔබේ ආහාරය පිළියෙළ කිරීමට අවශ්‍ය තරම් දර/ඉන්ධන.
* බෑගයේ බර
* ආහාර පිසීමේ උපකරණ, භාජන, ලයිටර්, ගිනිපෙට්ටි

{{< cloudimg id="blog/a5/p3" caption="Meal Plans" >}}

4. ### වෙනත් වැදගත් කරුණු.

* නැවත නැවතත් භාවිතයට ගත හැකි සහ නැවත භාවිතා කළ හැකි බෑග් හෝ බහාලුම් භාවිතයෙන් කසල භාවිතය අවම කිරීමට උත්සාහ කරන්න.
* නිවසේදී ආහාර සකස් කර අත්හදා බැලීම් කරන්න, පුහුණුවීමෙන් ඔබට පිසීමේ වේලාව සහ රසය සඳහා අදහසක් මෙන්ම අවශ්‍ය වෙනත් වෙනස්කම් පිළිබඳවද අදහසක් ලබා ගත හැකිය.
* ඔබේ දවස මනාව නිම කිරීමට රසවත් අතුරුපසක් හෝ විශේෂ විශේෂ සංග්‍රහයක් තබා ගන්න
* වෙබ් අඩවි වලින්,පොත් වලින් කෑම වට්ටෝරු සොයා අලුත් කෑම එක් කරගන්න