---
title: කඳවුරු බිම් වල හමුවන ජලය බීමට සුදුසුද?
slug: Water_treatment_techniques_for_backpackers
translationKey: Water_treatment_techniques_for_backpackers
date: 2020-10-17T04:40:19.261Z
authors:
  - team-api-avare
cloudimg: https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment1_ktimdh_HdqGkSTe4X.jpg
description: නොකිලිටි අලංකාරයෙන් යුත් ජල මූලාශ්‍ර වල පවා අපව ලෙඩ කළ හැකි
  ක්ෂුද්‍ර ජීවීන් ජීවත් විය හැක. එමනිසා, සංචාරකයෙක් වශයෙන් එවන් ජීවීන් ගැන ඔබ
  දැනුවත්ව සිටිය යුතු අතර එම ජලය බීමට යෝග්‍ය කරගන්නා ක්‍රම පිළීබඳවත් මනා
  අවබෝධයක් තිබිය යුතුවේ. මෙම ලිපියෙන් ඔබට අවශ්‍ය එම දැනුම ලබා දීමට අප
  බලාපොරොත්තු වේ.
categories:
  - hiking
  - backpacking
  - camping
references:
  - label: Research_gate
    link: https://www.researchgate.net/publication/314239558_Water-Borne_Diseases_and_the_Their_Challenges_in_the_Coastal_of_Ampara_District_in_Sri_Lanka#:~:text=The%20viruses%2C%20bacteria%2C%20parasites%2C,identified%20diseases%20in%20these%20areas.
  - label: sports - dummies.com
    link: https://www.dummies.com/sports/camping/purifying-the-water-while-camping/
  - label: How to Purify Water - skyaboveus
    link: https://skyaboveus.com/climbing-hiking/How-to-Purify-Water-on-a-Camping-or-Backpacking-Trip-Great-for-an-Emergency-too
  - label: Expert Advice - rei.com
    link: https://www.rei.com/learn/expert-advice/water-treatment-howto.html
  - link: http://www.dailymirror.lk/medicine/Taking-a-closer-look-at-waterborne-diseases/308-140607
    label: medicine - dailymirror.lk
---
දුෂ්කර ජනශූන්‍ය කඳු, කැළෑ වල සංචාරය කරන ඔබ සිතනවා ඇති, එහිදී හමුවන ඇල, දොළ, දියඇලි වල පවතින ජලය පිරිසිදු හා බීමට ඉතාමත් සුදුසුයි කියා. නමුත් මෙවන් නොකිලිටි අලංකාරයෙන් යුත් ජල මූලාශ්‍ර වල පවා අපව ලෙඩ කළ හැකි ක්ෂුද්‍ර ජීවීන් ජීවත් විය හැක. එමනිසා, සංචාරකයෙක් වශයෙන් එවන් ජීවීන් ගැන ඔබ දැනුවත්ව සිටිය යුතු අතර එම ජලය බීමට යෝග්‍ය කරගන්නා ක්‍රම පිළීබඳවත් මනා අවබෝධයක් තිබිය යුතුවේ. මෙම ලිපියෙන් ඔබට අවශ්‍ය එම දැනුම ලබා දීමට අප බලාපොරොත්තු වේ.

###  ගමනේදී හමුවන ජලය ඔබට හානිකර වන්නේ ඇයි?
ජලයෙහි බෝවන රෝගකාරකයින් පවතින නිසා. 
####  බැක්ටීරියා (Bacteria)
*  ඒක සෛලික ජීවීන් කොටසක් වන අතර අපිරිසුදු ජලය මගින් මිනිසුන්ට අසාදනය වේ. ඊ-කෝලි (E-coli) සහ සැල්මොනෙල්ලා (salmonella) බහුලව දැකිය හැකි බැක්ටීරියා වර්ග වේ.
*  ටයිපොයිඩ්  (Typhoid) වැනි බඩවැල් වල ආසාදන ඇති කරයි. ආසාදිතයන් උණ, හිසරදය, උදරයේ අසාත්මිකතවයන්, පාචනය වැනි රෝග ලකෂණද පෙන්වයි. 

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment2_stoncl_o7kPCgBDw.jpg" caption="ඊ-කෝලි බැක්ටීරියාව" >}}

####  වයිරස (Viruses)
*  ශ්‍රී ලංකාවේ ජනශුන්‍ය ප්‍රදේශ වල සංචාරය කිරීමෙදී ජලයෙන් බෝවන වයිරස සාමාන්‍යයෙන් ගැටලුවක් නොවේ. නමුත් මුහුදු බඩ ප්‍රදෙශයේදී එම තත්වය වෙනස් වේ. විශේෂයෙන් අම්පාර දිස්ත්‍රික්කය තුල එම වයිරස බහුලව ගැටලු ඇතිකරයි. 
*  හෙපටිටීස් A සහ B (Hepatitis A and B) වැනි ආසාදන සඳහාද හේතු වේ. ඇස් වල කහ පැහැය, උණ හා උදරයේ අසාත්මිකතාවයන් වැනි රෝග ලක්ෂණ පෙන්වයි.

####  ප්‍රොටෝසෝවා (Protozoa)
*  ක්‍රිප්ටොස්පොරිඩියම් (Cryptosporidium), ග්යාර්ඩියා (Giardia) සහ එන්ටමීබා හිස්ටොලිටික (Entameba histolytica) යනු බහුලව හමුවන ප්‍රොටෝසෝවා වර්ග කිහිපයකි.
*  පාචනය, තෙහෙට්ටුව, ආහාර රුචිය නැති වීම, ඇමීබික් අතීසාරය යන රෝග සදහාද හේතු වේ.

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment3_vwk7gz_GndvirqMPb.jpg" caption="ග්යාර්ඩියා" >}}

####  පරපෝෂිත පණුවන් (Parasitic worms) 
*  පානීය ජලය හරහා බහුලව සම්ප්‍රේෂණය නොවන නමුත් සම්ප්‍රේෂණය වීමට යම් හැකියාවක් පවතී.

අම්පාර දිස්ත්‍රික්කයේ මුහුඩුබඩ ප්‍රදේශයේ මෙවැනි රෝගකාරකයින් වැඩි බලපෑමක් ඇතිකරයි. විශේෂයෙන් සයින්තමරුතු, කරෛතිව්, අක්කරෛපත්තු, ඉරක්කමාම්, පල්මුනෙයි, ඔලුවිල් හා නයිනතිවු වැනි ප්‍රදේශ වල බහුලය.

ඇතැම් මිනිසුන් කොටසක් සිටින්නට පුලුවන් මෙම ජලය පිරිසිදු කිරීමකින් තොරව බීමට ගැනීමෙන් උවද කිසිදු අහිතකර ප්‍රතිඵලයක් ඇති නොවන. ඒ සදහා ඔවුන්ට ශක්තිමත් ප්‍රතිශක්තීකරණ පද්ධතියක් තිබිය යුතුයි. නමුත් ඔවුන්ගෙන් එම රෝගකාරකයින් තව කෙනෙකුට සම්ප්‍රේෂණය වීමට හැකියාවක් පවතී.
ඒ කෙසේ නමුදු අවදානමට වඩා සූදානම වඩාත් සුදුසුයි. බොහෝ බුද්දිමත් අත්දැකීම් සහිත බැක්පැකර්ස්ලා බීමට ගන්න ජලය පිරිසුදු කරලීම හොද පුරුද්දක් විදියට පවත්වා ගෙන යයි. 

###  වතුර පිරිසිදු කරලීමේ ක්‍රම:
බීමට සුදුසු ජලය ලබාගැනීමට පහත ක්‍රමවේදයන් අනුගමනය කරන්න.

####  1.	ජල ප්‍රභවයක් සොයාගැනීම 
*  ඇළකින් හෝ ගඟකින් ලබා ගත හැකි ගලායන ජලය මෙහි ඇති හොදම විසදුම වේ. එය ඇල්ගී හෝ වෙනත් ක්ෂුද්‍රජීවීන් වර්ධනයට ඉඩ නොතබයි.
*  පිරිසිදු ගලායන ජලය නොමැතිනම් රොන්මඩ නොමැති නිශ්චල ජලය සහිත වැවකින්, දිය කඩිත්තකින් හෝ සෙමින් ගලායන ඇළකින් ජලය ලබාගැනීම සුදුසු වේ.
*  ඒ කෙසේ නමුදු මහ වැස්සකින් පසුව වතුර සොයා යෑමට හදිසි නොවන්න. වැස්ස හේතුවෙන් පොලව සේදී ගොස් ජල ප්‍රභව වලට අහිතකර දෑ එක්වීම, බැක්ටීරියා වඩා වර්ධනය වීම, විශාල ප්‍රමාණයෙන් රොන්මඩ එකතුවීම සිදුවිය හැක. 

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment4_sfmopo_SS5ao6y0di.jpg" caption="ජලය රැස් කිරීම" >}}
####  2.	ජලය රැස් කරලීම
*  තෝරාගනුලැබූ ජල ප්‍රභවයෙන්, ළගාවිය හැකි පැහැදිලි ජලය සහිත තැනක් සොයගන්න.
*  ඉන් මතුපිට ඇති ජලය එකතුකර ගන්න.
*  ප්‍රීෆිල්ටරයක් (prefilter) භාවිතාකරන්න. එසේ නොමැතිනම් පටලේන්සුවක් (bandanna) ඒ සදහා භාවිතාකරන්න.

####  3.	 ජල පිරිපහදු ක්‍රම:
*  **ජලය උණු කර නටවා ගැනීම** ඈත අතීතයේ සිට පැවත එන ජලය පිරිපහදු කරන සාර්ථක ක්‍රමවේදයකි. 60-70<sup>0 </sup>  C අතර උෂ්ණත්වයකදී බොහෝ ජලයෙහි සිටින රෝග කාරකයින් නැසෙයි. ඒ කෙසේ නමුදු තාපාංකයේ මිනිත්තුවක කාලයක් ජලය නටවා ගැනීම වඩාත් සුදුසු වේ. කඳුමුදුන් කරා යන විට තාපාංකය අඩුවීමක් වුවද එම උෂ්ණත්වය රෝගකාරකයින් විනාශකිරීමට ප්‍රමාණාත්මක වේ. 

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment5_caexy0_vGjdIWu8A.jpg" caption="ජලය උණු කිරීම" >}}
*  බොහෝ විදෙස් සංචාරකයන් මේ සදහා **ජල පෙරනයන් (water filter)** භාවිතා කරයි. අතේ ගෙනයා හැකි හෑන්ඩ්-පම්ප්(hand-pump) හෝ ග්‍රැවිටි-ඩ්‍රිප්(gravity-drip) ෆිල්ටර්ස් අද වන විට වෙළදපොලේ පවතී. ඒවා පෙරනයේ සිදුරු වල විශාලත්වය අනූවද තෝරගත හැක. මයික්ක්‍රොන 0.1-0.4 අතර පවතින පෙරනයන් බැක්ටීරියා ඉවත් කරන මුත් වයිරස් ඉවත් නොකරයි. නමුත් රිවර්ස් ඔස්මෝසිස් ෆිල්ටර (reverse osmosis filters) වලට බැක්ටීරියා, වයිරස්, ලවණ පවා ඉවත් කිරීමේ හැකියාව පවතී.

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment6_bd9rkw_PJtuqvkSI7r.jpg" caption="ජල පෙරන" >}}
*  **රසායනික පෙති, පැකට්ටුද** මේ සදහා භාවිත කරයි. මෙම ක්‍රමය අඩු බරක් රැගෙන යාමට රුචි බැක්පැකර්ස්ලා අතර බොහෝ ප්‍රචලිතයි. ක්ලෝරීන් හෝ අයඩීන් වැනි මූලද්‍රව්‍ය මෙම විෂබීජ නාශක රසායනික ද්‍රව්‍ය තුල අන්තර්ගත වන අතර ඒවා ජලයට එක්කිරීමෙන් ජලයට වැඩි රසයක්ද හිමි වේ. ඒ නමුදු භාවිතයේදී එහි සදහන් උපදෙස් නිසිපරිදි පිලිපැදීම අත්‍යවශ්‍ය වේ.

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment7_mpwxhw_MPjDZmOqzud.jpg" caption="රසායනික ජල ප්‍රතිකාරක" >}}
*  වර්තමානයේ මේ සදහා **පාරජම්බුල කිරණ පහන්/පෑන් (UV light lamps/pens)** භාවිත කරයි. එය ජල පිරිපහදු කරන ඉක්මන් ක්‍රමවේදයකි. කුඩා ජල පරිමාවක් පිරිපහදු කරලීමට භාවිතය වඩාත් සුදුසු වේ. මෙම පරජම්බුල කිරණ මගින් බැක්ටීරියා, පරපෝෂිතයින් හා වයිරස් වල ඩිඑන්ඒ (DNA) විනාශ කරයි. නමුත් මෙම ක්‍රමය අපැහැදිලි ජලය (cloudy water) සදහා සුදුසු නොවේ. අපැහැදිලි ජලයෙහි ඇති කුඩා කැබලි පාරජම්බුල කිරණ හා රෝගකාරකයින් හමුවීමේදී බාධකයක් ලෙස ක්‍රියාකරයි.

{{< imagekit path="https://ik.imagekit.io/fpvcjwcgd4/blog/6-water-treatment-techniques-for-backpacking/water_treatment8_m82dyf_CPpJkwY7tJ.jpg" caption="පාරජම්බුල කිරණ පෑනෙන් ජලය පවිත්‍ර කිරීම" >}}