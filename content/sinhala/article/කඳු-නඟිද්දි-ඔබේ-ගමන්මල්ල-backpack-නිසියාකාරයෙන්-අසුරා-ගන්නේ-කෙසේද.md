---
title: කඳු නඟිද්දි ඔබේ බැක්පැක් එක නියමාකාරව අසුරා ගන්නේ කොහොමද?
slug: how-to-pack-your-backpack-properly-for-a-hike
translationKey: how-to-pack-your-backpack-properly-for-a-hike
date: 2020-09-01T07:27:30.333Z
authors:
  - Team Api Avare
cloudimg: blog/how-to-pack-backpack-1_kleuzm
description: ඔබ දැනටමත් බැක්පැකින් සවාරි රැසකට සහභාගීව තිබෙන යම් පලපුරුදු
  බැක්පැකර් කෙනෙක් වෙන්න පුළුවන්. නමුත් ඔබේ ගමන්මල්ල (බැක්පැක් එක) අසුරාගන්න
  සම්මත ක්‍රමයක් තියන බව ඔබ දැනසිටියාද?  එය නිසියාකාරව අසුරා නොතිබුණ හොත් මුළු
  ගමනම ප්‍රාමාද කරනවා වගේම පීඩාකකාරීද වන බව ඔනෑම බැක්පැකර් කෙනෙක් හොඳින්ම දන්නා
  කාරණයකි.
categories:
  - hiking
  - backpacking
---
ඔබ දැනටමත් බැක්පැකින් සවාරි රැසකට සහභාගීව තිබෙන යම් පලපුරුදු බැක්පැකර් කෙනෙක් වෙන්න පුළුවන්. නමුත් ඔබේ ගමන්මල්ල (බැක්පැක් එක) අසුරාගන්න සම්මත ක්‍රමයක් තියන බව ඔබ දැනසිටියාද? එක් බැක්පැකින් සවාරියකදී, යම්විටක ඔබට ඔබේ ගමන්මල්ල පැය ගනන්, දවස් ගනන් හෝ සමහරක්විට සති ගනන් පවා ඔසවාගෙන යාමයට සිදුවේ. එවිට එය නිසියාකාරව අසුරා නොතිබුණ හොත් මුළු ගමනම ප්‍රාමාද කරනවා වගේම පීඩාකකාරීද වන බව ඔනෑම බැක්පැකර් කෙනෙක් හොඳින්ම දන්නා කාරණයකි.

එම නිසා ඔබේ ගමන කාර්‍යක්ෂම හා පහසු කරගැනීමට ගමන්මල්ල සම්මත ආකරයෙන් අසුරා තිබීම ඉතාමත්ම වැදගත් වේ. ක්‍රමානුකූලව අසුරන ලද ගමන්මල්ලක් ගමන තුළදී ඒ මේ අත පැද්දීමෙන් වැළකී ඔබේ ඉණ මත හොඳින් සමබරව පවතී.

## ගමන්මල්ලක ප්‍රධාන ඇසුරුම් කොටස් (Storage Compartments)

{{< cloudimg id="blog/how-to-pack-backpack-2_om7fpf" caption="Main parts of a backpack" >}}

## ගමන්මල්ල අසුරාගැනීමේදී සැලකිලිමත් වියයුතු කරුණු

ඔබේ ගමන්මල්ල සැකසීමේදී ඔබ සැළකිලිමත් විය යුතු ප්‍රධානතම කරුණු දෙකක් පවතී. එනම් ඔබේ සමස්ථ ගුරුවත්වකේන්ද්‍රය ඔබට සුවපහසු අයුරු පවත්වා ගතහැකි ලෙසත්, අවශ්‍ය ආම්පන්න අදාල අවස්ථාවේදී ඉක්මණින් පහසු ලෙස ලබා ගත හැකි ලෙසත් අසුරා ගැනීමයි.

{{< cloudimg id="blog/how-to-pack-backpack-3_uet4vg" caption="Packing the backpack" >}}

### පහළ කොටස(Bottom zone)

විශාල හා කඳවුරු බඳින තෙක් ගමන අතරතුර අවශ්‍ය නොවන ආම්පන්න ඇසිරීම සඳහා

* නිදන බෑගය (Sleeping bag)
* නිදන පෑඩය (Sleeping pad)
* නිදන විට අවශ්‍ය දිගු ඇදුම්
* නිදන විට පලදින පා වැසුම් (Down booties)

මෙහි ඇති මෘදු මොලොක් ආම්පන්න ශොක් ඇබ්සෝබරයක් ලෙස ක්‍රියා කරන බැවින් ඔසවාගෙන් යාමේදී පිටට පහසු බවක් ගෙන දේ.

### මැද කොටස(Core zone)

ගමන අතර මගදී අවශ්‍ය නොවන බරින් වැඩි හා දැඩි ආම්පන්න ඇසිරීම සඳහා

* ප්‍රධාන කෑම වර්ග ( සුලු කෑම වර්ග (snacks) නොවේ)
* උයන උපකරණ
* උදුන (රැගෙන යයි නම්)
* වතුර ටැන්කිය (වතුර බෝතල් වලට අකමැතිනම්)
* ද්‍රව ඉන්දන ( එහි මූඩිය හොදින් වැසා කෑම වලින් වෙන්කර තබන්න)
* විශාල ආම්පන්න අතර පවතින හිඩස් පිරවීමට අමතර ඇදුම්, කූඩාරමේ කොටස් (tent body and rainfly) වැනි අනෙකුත් දෙවල් යොදා ගන්න.

බරින් වැඩි දෑ මෙහි ඇසිරීම මගින් මනා යෝග්‍ය ගුරුත්වකේන්ද්‍රයක් ලබා ගැනීමට උපකාරීවේ. ඒ වගේම බර පසුපසට (backward) නොව පහළට (downward) යොමුකරයි.

### උඩ කොටස(Top zone)

ගමන අතරතුරදී අවශ්‍ය වියහැකි නමුත් ප්‍රමාණයෙන් විශාල ආම්පන්න ඇසිරීම සඳහා

* සීතලට අඳින කබාය හා කලිසම
* වැසි කබාය (නමුත් මේ සඳහා වෙන් වූ ඉදිරිපස පොකට්ටුවක් පවතීනම් එය භාවිත කරන්න)
* ප්‍රථමාධාර ද්‍රව්‍ය
* ජල පෙරණය (Water filter)
* වැසිකිලි සැපයුම් (Toilet supplies)

අවශ්‍යනම් ඔබේ කූඩාරමද උඩ කොටසෙහි (top zone) අසුරන්න එවිට හදිස්සියකදී එය ඉක්මනින් ලබාගැනීමට පහසුවේ.

### අමතර පොකට්ටු (Accessory Pockets)

ගමන්මල්ලේ වර්ගය මත පියනේ පොකට්, ඉදිරිපස පොකට්, සයිඩ් පොකට් හා උකුල් පටිය මත පොකට් ආදී විවිධ පොකට්ටු තිබිය හැක.

{{< cloudimg id="blog/how-to-pack-backpack-4_wsqyef" caption="Accessory pockets" >}}

වඩාත් අත්‍යවශ්‍ය, ගමන අතරතුරදී හදිසියේදී ක්ෂණිකව ලබාගැනීමට අවශ්‍ය දෑ මෙහි අසුරයි.

* සිතියම
* මාලිමාව
* ජීපීස් (GPS)
* අවුකණ්ණාඩි
* සන්ස්ක්‍රීන් (Sunscreen)
* ලිප් බාම් (Lip balm)
* හෙඩ්ලෑම්ප් (Head lamp)
* ටෝච් (Torch)
* මැසි මදුරු විකර්ෂ්ක (Bug sprays)
* සුළු ආහාර (Snacks)
* වතුර බෝතල්
* වැහි කවරය
* යතුරු
* හැඳුනුම්පත හා මුදල් පසුම්බිය
* පව(ර්) බෑන්ක් (Power bank)
* ඉය(ර්)පෝන්ස් (Earphones)

### මෙවලම් රඳවන (Tool loops and lash-on points)

විශාල හෝ දිගින් වැඩිු උපකරණ සඳහා

* ට්‍රේකින් පොලු (Trekking poles)
* කූඩාරම් පොලු (Tent poles)
* විශාල නිදන පෑඩ්ස් (Large sleeping pads)
* කඳු නගින කඹ(Climbing ropes)

{{< cloudimg id="blog/how-to-pack-backpack-5_sc0n0i" caption="Loops and lash-on points" >}}

බොහෝ ගමන්මලු වල මෙවැනි මෙවලම් රැඳවීම සඳහා විශේෂිත වු රඳවන, ගාංචු වැනි ක්‍රමවේදයන් පවතී. එමෙන්ම මේ සඳහා ගමන්මල්ලේ ඇති ඩෙයිසි චේන්ස් (daisy chains), ලෑස් පැචස් (lash patches) හා සම්පීඩන පටි (compression straps) ආදියද විකල්පයක් ලෙස භාවිතා කළහැක.

කෙසේ නමුත්, මෙලෙස පිටතින් රැඳවූ මෙවලම් කැලේ ගමන්කිරීමේදී අතු රිකිලි හා ගල්පර්වත වල වැදීම හෙතුවෙන් ගමටනට බාදා වේ. එම නිසා හැකි පමණ මෙලෙස පිටතින් රඳවන ආම්පන්න අවම කිරීම බුද්ධිමත් තීරණයක් වේ.

## ප්‍රමාණය ඉක්මවා ඇසුරුවීම(Over packing) වළක්වා ගන්නේ කෙසේද?

මෙය බොහෝමයක් සංචාරකයින්ට පවතින සුලභ ගැටලුවකි. ඔබත් කවදා හෝ මෙම ගැටළුවට මුහුණදී තිබේද? එසේනම් මේ සරල උපක්‍රමය උත්සාහ කර බලන්න.

1. ගමනට අවශ්‍ය සියලුම ආම්පන්න එක් තැනකට රැස්කරගන්න.
2. දැන් අත‍්‍යවශ්‍යම දෑ එතනින් වෙන්කරන්න.
3. එවිට අවම වශයෙන් ඉතිරිව ඇති අත්‍යවශ්‍ය නොවන අයිත්මයන්ගෙන් බාගයක්වත් ඉවත්කිරීමට ඔබට හැකිවනු ඇත.

ඉන්පසු ඔබේ ගමන්මල්ලෙහි අමතර ඉඩක් ඉතිරිවේ නම් එවිට ඉවත්කරනු ලැබූ අයිතමන්ගෙන් කිහිපයක් යලි එක්කරගත හැක. නමුත් ඔබේ ගමන්මල්ලේ තවමත් ප්‍රමාණය ඉක්මවා බඩු පවතීනම්, සියල්ල නිසියාකාරව සකස්වන තෙක් අත්‍යවශ්‍ය නොවන ආම්පන්න තවදුරටත් ඉවත්කරන්න.