---
title: මූලික බැක්පැකිං දැනුම
slug: backpacking-basics
translationKey: backpacking-basics
date: 2020-08-29T16:20:39.547Z
authors:
  - Team Api Avare
cloudimg: blog/backpacking-basics-1_pz2651
description: බැක්පැකින් කියන්නේ අඩු වියදමින් සංචාරය කරන්නත් ජීවිතයට ත්‍රාසජනක
  අත්දැකීම් එකතු කරගන්නත් තියන හොඳම ක්‍රමයයි.බැක්පැකින් වලට ආධුනිකයෙක් වශයෙන්
  අ‍ර්නඝ අත්දැකීම් ලබාගැනීමටනම් ඔබ පිළිපැදිය යුතු උපදෙස් කිහිපයක් පවතී. ඒවා පහත
  පරිදි වේ.
categories:
  - hiking
  - backpacking
references:
  - label: Expert Advice - REI
    link: https://www.rei.com/learn/expert-advice/backpacking-beginners.html?series=intro-to-backpacking
---
## ඔබත් බැක්පැකින් වලට අලුත්ද? මෙම උපදෙස් පිළිපදිනවද?

බැක්පැකින් කියන්නේ අඩු වියදමින් සංචාරය කරන්නත් ජීවිතයට ත්‍රාසජනක අත්දැකීම් එකතු කරගන්නත් තියන හොඳම ක්‍රමයයි. ඔබේ එම ගමනට කඳුනැගීම හා කඳවුරු බැඳීම ද එක්වූ විට ලැබෙන අත්දැකීම තව තවත් ත්‍රාසජනක වන බව අමුතුවෙන් කීමට අවශ්‍ය වන්නේ නෑ. ඒවගේම බැක්පැකින් වලදී ඔබට විවිධ ජන කොට්ඨාශ මුන ගැසේ. ඔවුන් සමඟ කතාබහ කරමින් අදහස් හුවමාරු කර ගැනීම මගින් ඔබේ චින්තන ශක්තියේ ආකල්පමය දියුණුවක් සිදුවන බව විද්වතුන්ගේ මතයයි.

බැක්පැකින් වලට ආධුනිකයෙක් වශයෙන් අ‍ර්නඝ අත්දැකීම් ලබාගැනීමටනම් ඔබ පිළිපැදිය යුතු උපදෙස් කිහිපයක් පවතී. ඒවා පහත පරිදි වේ.

## 1.  සුදුසු පහසු ගමනාන්තයක් තෝරාගැනීම

මෙහිදී ඔබේ ඉලක්කය විය යුත්තේ ඔබේ ධාරිතාවට සරිලන කන්දක් හෝ කඳවුරක් තෝරාගැනීමයි, නැතහොත් ඔබේ පළමු ගමනම කටුක අත්දැකීමක් වීමට බොහෝ ඉඩ කඩ ඇත. වඩාත්ම යෝග්‍ය ගමනාන්තයක් තෝරාගැනීමට පහත උපක්‍රම භාවිතා කරන්න.

* පළපුරුදු සංචාරකයෙකුගේ උපදෙස් හා යෝජනා ලබා ගැනීම.
* නිවසට යාබද පෙදෙසක් තෝරාගැනීමෙන් ගමනට ගතවන කාලය අඩුකර ගෙන කන්ඳ නැගීමට වැඩි කාලයක් යෙදවීම.
* ප්‍රසිද්ධ ගමන්මාර්ගයක් හා කඳවුරක් තෝරාගැනීම. අවශ්‍ය වූ විට අනෙකුත් සංචාරකයන්ගේ උපකාර ලබාගැනීමට මෙය ඉතාමත් යෝග්‍යයි.
* ගමනට පෙර ඔබ යාමට තීරණය කළ ස්ථානයේ ජලය පවතීද යන්න පරික්ෂා කර බලන්න.

තෝරාගත් ගමනාන්තයේ කාලගුණය හා එහි වර්තමාන තත්වය අනිවාර්‍යයෙන්ම සොයා බලන්න. ප්‍රදේශවාසින්ගෙන් හෝ මෑත කාලීනව එම ප්‍රදේශයට සංචරය කළ අයෙකුගෙන් විමසීම නිරවද්‍ය තොරතුරු ලබාගත හැකි හොඳම ක්‍රමයයි. කාලගුණයේ කුමන හෝ වෙනසක් වේනම් ගමන කල් දැමීමට කිසිවිටක පසුබට නොවිය යුතුයි.

## 2.  අවශ්‍ය ආම්පන්න ලබාගැනීම

ඔබගේ අයිතම තෝරාගැනීමේදී ඔබ එහි බර හා පරිමාව පිළිබඳ වඩාත් සැලකිලිමත් විය යුතුයි, මොකද ඒ සියල්ලම ඔබට ඔසවාගෙන යාමට සිදුවන නිසා. බැක්පැකිං වලදී වඩාත්ම වැදගත් ආම්පන්න ලැයිස්තුවක් පහතින් දක්වා ඇත.

{{< cloudimg id="blog/backpacking-basics-2_xvxhrm" caption="Essential backpacking gear" >}}

* **කූඩාරම (Tent)** : තනි තනිව කුඩාරම් කිරීම වෙනුවට ඔබගේ සංචාරක සගයින් සමඟ කුඩාරම බෙදාගැනීමට හැකිනම් ඔබට ඔසවාගෙන යාමට සිදුවන බරත් දැරීමට සිදුවන වියදමත් අඩු කරගත හැක.
* **ගමන්මල්ල (Backpack)** : ඔබ ගමන්මල්ලක් මිලට ගැනීමට හෝ මිතුරෙකුගෙන් ඉල්ලා ගැනීමට තීරණය කරයිනම් සෑම විටම තමන්ට පහසු එකක් තෝරාගන්න. එය ඔබේ බරින් 20% පමණ වන තෙක් බඩුවලින් පුරවා ගමනට පූර්ව යම් දුරක් ඔසාවාගෙන යාමෙන් එය ඔබට සුදුසුදැයි පරික්ෂා කර ගත හැක. එවිට ඔබේ ඉණට හා උරහිස් වලට අපහසුවක් නොදැනේනම් එම බෑගය ඔබේ ගමනට යෝග්‍ය වේ.
* **නිදන බෑගය හා පෑඩය (Sleeping bag & pad)** : නිදන බෑගයක හා පෑඩයක අවශ්‍යතාවය ඔබ යාමට තැත් කරන ප්‍රදේශය මත තීරණය වේ. ඔබ යන්නේ සීතල ප්‍රදේශයකටනම් නිදන බෑගයක් තිබීමත් රළුගොඩලු සහිත ප්‍රදේශයකටනම් නිදන පෑඩයක් තිබීමත් උණුසුම් සුවපහසු නින්දක් ලැබීමට වඩාත් උපකාරීවේ.
* **උදුන (Stove)** : ඔබ කූඩාරම් කරන ස්ථානයේ ගිනිමැල ගැසීම තහනම් කර ඇත්නම් ඉයුම් පිහුම් කටයුතු සඳහා කුඩා උඳුනක් තිබීම අනිවාර්‍යයයි.
* **ජල ප්‍රතිකාරක කට්ටලය (Water treatment kit)** : ඔබට හමුවන ජලමූලාශ්‍ර කෙතරම් පිරිසිදුවට පෙනුනද එහි සැඟවුනු අපද්‍රව්‍ය හා ක්ෂුද්‍රජීවීන් පැවතිය හැක. එමනිසා සෑම විටම ජල ප්‍රතිකාරක කට්ටලයක් රැගෙන යාම බුද්ධිමත් තීරණයක් වේ. වැඩි විස්තර සඳහා අපගේ ‘ජල ප්‍රතිකාරක ලිපිය’ බලන්න.
* **ඉවුම් පිහුම් ආම්පන්න (Kitchen supplies)** : ඔබ සැලසුම් කළ ආහාර පිසීමට හා අනුභවයට අවශ්‍ය කරන භාජන, පිඟන්, කෝප්ප හා අනෙකුත් උපකරණ නිවසේ මුළුතැන්ගෙයින් රැගෙන යන්න. එම භාජන සේදීම සඳහා කුඩා ස්පොන්ජියක් හා ජෛවහායනීය සබන් කැබල්ලක්ද, රත්වූ බඳුන් ඇල්ලීම සඳහා කුඩා රෙදි කැබැල්ලක් තිබීම ප්‍රයෝජනවත් වේ.

හැකි සෑම විටම කූඩාරම, නිදන බෑගය, නිදන පෑඩය හා උදුන වැනි මිල අධික ආම්පන්න කුලියට හෝ ණයට ගැනීම මගින් චාරිකාවේ වියදම අඩු කරගැනීම බුද්ධිම්ත් තීරණයක් වේ.

## 3.  ඇඳිය යුත්තේ මොනවාද?

ආධුනික බැක්පැකර් කෙනෙක් වශයෙන් ඔබ විශේෂ කඳු නැගීමේ ඇඳුම් ආදිය මිලට ගැනීමේ කිසිදු අවශ්‍යතාවක් නැත. ඔබ සතුව දැනටමත් ඇති යෝග්‍යතා ඇඳුම (fitness wear) හෝ නයිලෝන් හා පොලියෙස්ටර් මගින් නිමි දහඩිය උරාගන්නා, ඉක්මණින් වියලෙන ඇඳුම් මේ සඳහා ප්‍රමාණාවත් වේ. හැකි සෑම විටම කපු රෙදි වලින් නිමවූ ඇඳුම් මග හැරීමට වග බලාගන්න මොකද ඒවා වියළීමට දිගු කාලයක් ගන්න නිසා.

{{< cloudimg id="blog/backpacking-basics-3_c5otyr" caption="Clothes for backpacking" >}}

එමෙන්ම ජැකටයක්, උණුසුම් හිස්වැසුමක්, අත්වැසුම් හා වැසි-කබායක් රැගෙන යාමටද අමතක නොකරන්න.

පාවහන් පැළඳීමේදී ඔබගේ පා ආරක්ෂා වන පාවැසුම් පළඳින්න. එය වළලුකාර උපකාරක බූට් යුගලයක්ද නැත්නම් සැහල්ලු ධාවන සපත්තුද යන වග ඔබේ අභිමතය මත තෝරාගන්න. කෙසේවෙතත් අමතර සෙරෙප්පු යුගලයක් රැගෙන යාම කඳවුරේ කාර්‍යයන් පහසු කරවයි.

## 4.  ආහාර සැලසුම්කරණය

ඔබ එක් රැයක් කඳවුරු බැඳීමට තීරණය කරයිනම් රාත්‍රී ආහාරය, පසුදින උදේ ආහාරය, හා දවල් ආහාර දෙකක් සඳහා සැලසුම් කිරීම යෝග්‍යයි. හැකිතරම් ඉක්මණින් නරක්වන ආහාර මගහැර ක්ෂණිකව පිසිය හැකි අහාර රැගෙන යාමට වගා බලාගන්න. පළමු දින උදේ හා දවල් ආහාරය ගමන අතර මගදීම ගැනීමෙන් ගමට ගත වන කාලය අවම කරගන්න පුළුවන. එමෙන්ම මෙවැනි ගමනකදී, අමතර දවසකට සරිලන ආහාර හා සුළු ආහාර (Snacks) ළඟ තබා ගැනීම හදිසි අවස්ථාවකදී වඩාත් ප්‍රයෝජනවත් වේ. ඔබේ පළමු චාරිකාව සඳහා ආහාර සැලසුමක් අප විසින් පහතින් දැක්වා ඇත.

{{< cloudimg id="blog/backpacking-basics-4_xns3i4" caption="Meals during backpacking" >}}

* රාත්‍රී ආහාරය : ක්ෂණික නූඩ්ල්ස්, ක්ෂණික ව්‍යාංජනයක් සමග බත්, රොටී, පාන්
* උදේ ආහාරය : බටර් හෝ ජෑම් සමග පාන්, ධාන්‍ය වර්ග, සමපෝෂ, තේ හෝ කෝපි. කාලය පවතීනම් දවල්
  අහාරයද සකස් කරගෙන යාමාට අමතක නොකරන්න.
* දවල් ආහාරය : බටර් හෝ ජෑම් සමග පාන්, සමපෝෂ, පළතුරු හා සුළු ආහාර

## 5.  චාරිකාවට පූර්ව සූදානම

ඉහත සඳහන් පියවරන් අනුගමනය කළේනම් ඔබේ ගමන්මල්ල ගමනට සූදානම් වී අවසන්‍ ය. නමුත් ඔබ මෙම අභියෝගය බාරගැනීමට සූදානම්ද? කායිකව හා මානසිකව මෙන්ම නීත්‍යානුකූලවද ඔබව ගමනට සූදානම් විය යුතුය.

{{< cloudimg id="blog/backpacking-basics-5_dfq6pv" caption="Getting ready for the trip" >}}

* ඔබේ බරින් 20% පමණ බරින් යුත් ගමන්මල්ලක් ඔසවාගෙන සමාන දුෂ්කරතාවයෙන් යුත් දුරක් ගමනට පූර්ව කිහිපවරක් යෑමෙන් හෝ නැගීමෙන් කායිකව සූදානම් විය හැක.
* ගමනට පූර්ව ඔබේ ආම්පන්න (කූඩාරම, උදුන, වතුර පෙරණය) හැසිරවීමට පුරුදුවන්න. එමෙන්ම ප්‍රථමාදාර, සිතියම කියවීම හා මාලිමාව භාවිත කිරීම වැනි කුසලතා ප්‍රගුණකර තිබීමද ඉතාමත් ප්‍රයෝජනවත් වේ.
* අදාළ බලධාරීන්ගෙන් (වනජීවී සංරක්ෂණ දෙපාර්තමේන්තුව, වන සංරක්ෂණ දෙපාර්තමේන්තුව) අවශ්‍ය නීතිමය අවසරයන් කල් තියාම ලබාගැනීමට වගා බලාගත යුතුය.
* සෑම අවස්තාවකදීම මිතුරෙකුට හෝ පවුලේ සාමජිකයෙකුට ඔබ යලි පැමිණීමට නියමිත දිනය සමග චාරිකාවේ සැලැස්මක් ලබා දී යන්න. මන්ද යම් හෙයකින් ඔබට උපාකාර අවශ්‍ය වුවහොත් ඔවුන් ඒ පිළිබඳව විස්තරාත්මකව දැනසිටීම ඉතාමත් අවශ්‍ය වේ.

ඉහත උපදෙස් මලාව හරියාකාරව පිළිපැදීමෙන් ඔබේ බැක්පැකිං චාරිකාව අමතක නොවන අත්දැකීමක් කරගැනීමට හැකිවන බව නොවනුමානයි.